	(C) La Giloxia in canto*.
_
_ 

	Giloxia a balo*, e va in siei zoè homeni tri e done tre.
	[I]Mprima se pigliano homo uno et una dona per man tuti siei in thiope tre e fano tienpi* siei de saltarelo* largi* in mexura* quadernaria* chomenzando dal pè* sinistro, e afermanse; intendandosse che vagino l’una thi<o>pa1 driedo a l’altra e largi per spathio de pasi tri. 
Ora nota che lo homo che se trova denanti*, lasa la dona soa fazando dupii* tri suxo* el pè sinistro in mexura quadernaria andagando denanti via a la soa dona, e va a tochare la man a la dona de mezo cun una riverientia* suxo el pè sinistro e afermase. Lo homo che è apreso* la dita dona de meço fa uno tenpo* di sal-[f.11v]-tarelo in mexura quadernaria partandose cun lo pè drito e va apreso la prima dona e li se aferma. 
Apreso nota che lo homo che è de meço a lato la man drita de la dona sì se parte e pasa denanti a la dita dona cun dupii tri suxo el pè sinistro in mexura quadernaria, ritrovandose el dito homo apreso la dona de driedo, e tochandogie la man drita cun una riverenthia*, e afermasse. 
Ora nota che lo homo che havea per man la dita dona de driedo fa tenpo uno de saltarelo in mexura quadernaria chomençando cun lo (A) pè drito et andagando <equale* a la dona de mezo a la man* sua stanca. L’homo che se ritrova apresso la dona de drieto va>2 drieto a le spale de la dona de drieto, ritrovandose esserge equale a la mane sua stanca (C) cun lo saltarelo predito.🦶 
(A) Ancora nota che tutti homini e done se moveno fazando tempi octo de piva*, l’uno chiopa drieto a l’altra per ordine*, e fermanose le due chiope de drieto; fazando el primo homo cum la prima dona mezavolta* suso lo lato sinistro in uno tempo de piva, e fermanose3; la segonda chiopa gli responde fazando el simele, e poi la terza risponde a la segonda facendo el simele e fermase.
Or nota che cadauno de tutti li homini se ritrova guardare nel volto* a la sua dona e la dona a lui 🦶, pigliandose cadauna de loro chiope per la mane drita, fazando passi tri sempii comenzando cum lo pè drito, e scambiando posta. Poi se lassano per la mane drita, pigliandose per la sinistra, fazando passi tri sempii* comenzando cum lo pè sinistro, ritrovandose a le poste loro, e dagando li homini una mezavolta* suso el pè sinistro, pigliando le done per mano 🦶. Fine.
Nota che l’homo primo che era denanti nel principio de dicta danza se ritrova drieto ne la fine, e quello che era de drieto se ritrova in mezo, e quello de mezo si ritrova denanti: sì che l’è necess[ari]o che dicta danza se façi volte tre vogliando che cadauno4 de li homini habino el dover suo.
1 (Ms. o add. Supralin). 
2 equale a la dona… va. add. marg. de la même main A se corrigeant, avec signe de renvoi.
3 Ms. fermaseno
4 Ms.cadanno.
